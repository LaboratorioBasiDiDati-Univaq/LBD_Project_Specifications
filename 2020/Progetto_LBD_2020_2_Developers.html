<!doctype html>

<html><head>
<meta charset="UTF-8"/>
<title>Laboratorio di Basi di Dati: Progetti di Fine Corso</title>
<style>body { font-family: Cambria; font-size: 12pt; text-align: justify; margin: 2rem 5rem; } h1 { margin: 1rem -2rem; background-color: rgb(46,116,181); text-align:center; border-radius: 5px; font-size: 200%; font-weight: bold; color: white; padding: 5px; } h2 { font-size: 200%; font-weight: bold; margin-bottom: 1rem; } h3 { font-size: 140%; border-bottom: 1px solid black; margin-bottom: 1rem; margin-top: 2rem; font-weight: normal; } p, li { margin-bottom: 0.5rem; } ul,ol { margin-left: 0; padding-left: 1rem; } blockquote { margin-left: 0; font-style: italic; font-size: 110%; margin-top: 0.5rem; font-weight: normal; } ul > li::marker { content: '\2014 '; } table { width: 100%; border: 2px solid black; border-spacing: 0px; border-collapse: collapse; } td, th { border: 1px solid black; } .linetocompile { border-bottom: 0.5px solid gray; width: 100%; line-height: 2rem; } .break { page-break-before: always; } @media print { @page { size: A4; margin: 1cm; } body {margin: 0 2rem} h1 { margin: 1rem -1rem; } }</style>
</head>
<body>
<h1>Corso di Laboratorio di Basi di Dati<br/><em>Progetti A.A. 2020/2021</em> - Specifica 2</h1>
<section class="specifica">
<h2>Progetto &quot;Developers&quot;</h2>
<blockquote>
<p>Versione 1.0</p>
</blockquote>
<h3>Premessa</h3>
<p>I progetti di fine corso si ispirano sempre ad esigenze
reali. La specifica informale del problema data nei paragrafi seguenti può
essere, come in ogni caso reale, incompleta e, in alcuni punti, ambigua o
contraddittoria. Lo studente dovrà quindi raffinare e disambiguare le
specifiche mediante l'interazione con il committente. In alcuni casi allo
studente sarà richiesto di valutare diverse possibili alternative, per poi
sceglierne una in maniera motivata. Le motivazioni di tutte le scelte
interpretative, progettuali e implementative andranno sempre chiaramente
documentate nel progetto e verranno discusse in sede di esame.</p>
<p><em>Nota</em> : alcune delle funzionalità richieste dalla
specifica potrebbero non essere realizzabili con singole query, ma richiedere
l'uso di strumenti più avanzati messi a disposizione dal DBMS, come le
procedure. In ogni caso, tali procedure avrebbero una o più query come parte
principale. L'uso di queste caratteristiche avanzate aumenta notevolmente il
valore di un progetto. Tuttavia, nel caso si decida di non utilizzarle
nell'implementazione, è necessario comunque presentare lo pseudocodice
corrispondente, e realizzare <em>completamente</em> le query relative.</p>
<h3>Specifiche</h3>
<section class="descrizione"><div>
 <p>Il database <em>Developers</em> rappresenta uno strumento di supporto allo sviluppo di software in maniera collaborativa. Gli utenti del sito, che chiameremo <em>sviluppatori</em> (in senso lato, potrebbero anche essere dei grafici) dovranno inizialmente registrarsi fornendo, oltre ai loro dati anagrafici e di contatto, anche il loro curriculum in forma testuale oppure come PDF da caricare nel sistema. Gli sviluppatori dovranno inoltre elencare le loro capacità (che chiameremo <em>skill</em> ), scelte da una lista predefinita di <em>skill</em> presenti nel sistema, indicando per ciascuna il <em>livello</em> di competenza raggiunto (diciamo da 1 a 10, ad esempio "Programmazione C++" livello 8, oppure "Responsive design" livello 5, ecc.). Le skill potranno <em>opzionalmente</em> avere una struttura gerarchica (ad esempio "Design interfacce Swing" potrebbe essere un "figlio" di "Programmazione Java"), per meglio organizzarne la successiva ricerca.</p>
 <p>Ogni sviluppatore potrà creare dei <em>progetti</em> , divenendone <em>coordinatore</em> , e associarvi dei <em>task</em> , cioè attività da realizzare per completarlo. Un <em>task</em> sarà corredato da una <em>descrizione</em> testuale, dal <em>numero di collaboratori</em> che dovranno lavorarci, e da un <em>intervallo temporale</em> fissato per il suo completamento. Ogni <em>task</em> , inoltre, avrà un <em>tipo</em> (molto generico e scelto da una lista predefinita, come "sviluppo", "grafica", "documentazione", ecc.) e un elenco <em>skill</em> richieste a chi ci lavorerà, ognuna con un <em>livello</em> minimo di competenza (sempre nella scala da 1 a 10). Le <em>skill</em> andranno scelte dalla stessa lista usata per definire le capacità degli sviluppatori, ma in questo caso potranno essere solo quelle specifiche per il tipo di <em>task</em> selezionato (ad esempio "Programmazione Java" non deve essere disponibile per un task di tipo "grafica")<em>.</em></p>
 <p>Un <em>task</em> potrà essere <em>aperto</em> (attivo) o <em>chiuso</em> (concluso). Su ciascun task collaboreranno uno o più sviluppatori. Il coordinatore del progetto potrà anche assegnare a ciascun collaboratore una <em>valutazione</em> (in una scala 1-5).</p>
 <p>A ciascun task potranno essere associati uno o più <em>file</em>, ciascuno corredato di nome, tipo, data di ultima modifica, utente che ha compiuto l'ultima modifica, e ovviamente contenuto. Il sistema dovrà conservare tutte le precedenti versioni di ciascun file (cioè registrarne la "storia" completa).</p>
 <p>Infine, nell'ambito di un progetto potranno essere postati <em>messaggi</em> (annunci, richieste, discussioni interne) sia pubblici, cioè visibili da ogni utente, sia privati, cioè visibili solo dagli iscritti al progetto.</p>
</div></section>
<p>Ci sono indubbiamente svariati vincoli che possono essere
applicati ai contenuti di questa base di dati. L'individuazione dei vincoli e
la loro implementazione (con vincoli sulle tabelle, trigger o quantomeno
definendo il codice e le query necessari a effettuarne il controllo)
costituiscono un requisito importante per lo sviluppo di un progetto
realistico, e ne verrà tenuto conto durante la valutazione finale.</p>
<h3>Operazioni da realizzare</h3>
<p>Di seguito sono illustrate schematicamente le operazioni
previste sulla base di dati, ciascuna da realizzare tramite una query (o, se
necessario, tramite più query, <em>opzionalmente</em> racchiuse in una <em>stored
procedure</em>). Ovviamente, ogni ulteriore raffinamento o arricchimento di
queste specifiche aumenterà il valore del progetto.</p>
<section class="operazioni"><div>
 <ol>
  <li>Lista di tutti i progetti attivi nel sistema (cioè con <em>task</em> ancora aperti).</li>
  <li>Inserimento di un nuovo un progetto e dei suoi <em>task</em>.</li>
  <li>Individuazione dei progetti più attivi, sulla base delle ultime modifiche ai loro files.</li>
  <li>Individuazione dei progetti <em>stagnanti</em> , cioè con <em>task</em> attivi tra i cui file l'ultima modifica risalga a più di un anno addietro.</li>
  <li>Ricerca di sviluppatori sulla base di un insieme di <em>skill</em> e <em>opzionalmente</em> con un livello minimo di competenza per ciascuna di esse. <em>Per semplicità, potete limitarvi a una o due skill.</em></li>
  <li>Ricerca di progetti per parola chiave (nel nome o nella descrizione).</li>
  <li>Inserimento di uno sviluppatore.</li>
  <li>Aggiornamento delle <em>skill</em> di uno sviluppatore.</li>
  <li>Inserimento di una valutazione per uno sviluppatore relativamente a un <em>task</em> a cui ha collaborato.</li>
  <li>Generazione del "curriculum" di uno sviluppatore, cioè della lista dei progetti/<em>task</em> a cui ha lavorato o lavora. Se il <em>task</em> è terminato, tale lista includerà anche la valutazione dello sviluppatore data dal coordinatore del progetto.</li>
  <li>Modifica di un progetto: variazione delle date associate a un <em>task.</em></li>
  <li>Esclusione di uno sviluppatore da un task a cui sta correntemente partecipando.</li>
  <li>Ripristino della versione precedente (in ordine temporale) di un file sorgente.</li>
  <li>Generazione della storia delle modifiche a un file sorgente: data e nome dell'utente che ha effettuato le modifiche.</li>
 </ol>
</div></section>
<p>È possibile inserire procedure di gestione addizionali che
si ritengano utili.</p>
</section>
<section class="indicazioni break"><div>
 <h1>Indicazioni per lo Sviluppo del Progetto</h1>
 <h3>Tecnologie da utilizzare</h3>
 <p>Il DBMS da utilizzare per la realizzazione del progetto è MySQL. MariaDB è un'alternativa accettabile.</p>
 <p>Opzionalmente, il database realizzato potrà essere dotato di un'interfaccia scritta con un linguaggio di programmazione a scelta (Java o PHP) tramite la quale invocare le query richieste (fornendone gli eventuali parametri) e visualizzarne i risultati.</p>
 <h3>Svolgimento e Documentazione del Progetto</h3>
 <p>Le specifiche fornite potrebbero non risultare esaustive o completamente definite. Ogni funzionalità aggiunta o raffinata, anche tramite l'interazione con il committente, sarà adeguatamente valutata. Tutte le scelte progettuali vanno comunque discusse e motivate.</p>
 <p>Il progetto dovrà essere svolto secondo le seguenti fasi:</p>
 <ol>
  <li>Formalizzazione ed analisi dei requisiti.</li>
  <li>Progettazione concettuale tramite il modello Entità-Relazione.</li>
  <li>Formalizzazione di tutti i vincoli non esprimibili nel modello ER.</li>
  <li>Ristrutturazione ed ottimizzazione del modello ER.</li>
  <li>Traduzione del modello ER nel corrispondente modello relazionale.</li>
  <li>Implementazione effettiva del modello relazionale e di tutti i vincoli tramite SQL.</li>
  <li>Implementazione delle query, procedure, funzioni, ecc. tramite SQL.</li>
 </ol>
 <p>Tutte le fasi del progetto dovranno essere corredate da adeguata documentazione <strong>in formato elettronico</strong> che illustri quanto viene realizzato e le scelte intraprese. In particolare, dovranno essere necessariamente inclusi nella documentazione gli schemi ER risultanti dai passi (2) e (4), debitamente commentati, e il modello relazionale della base di dati ottenuto al passo (5), in cui siano messe in evidenza le chiavi delle varie tabelle e le relazioni tra queste ultime.</p>
 <p>Il database finale, risultato dei passi (6) e (7), dovrà essere consegnato nella forma di un <em>script</em> SQL contenente la struttura del database (istruzioni CREATE, comprese eventuali procedure, funzioni e viste), dei dati di prova (istruzioni INSERT) e il codice delle query necessarie a realizzare le funzionalità richieste. <strong>Il codice di ciascuna query dovrà essere preceduto del suo numero identificativo e dal testo della sua definizione</strong>, come riportato nella presente specifica.</p>
 <p><em>Suggerimento</em>: potete usare le funzioni di esportazione presenti in phpMyAdmin e MySQL workbench oppure direttamente il comando mysqldump per esportare un dump del database contenente sia la struttura che i dati. Inoltre, per praticità, nella maggior parte dei casi potrete incorporare la anche definizione delle query nel dump del database, definendole come viste o stored procedures con nomi significativi come "Query_1", ecc.</p>
 <p>Le parti della specifica marcate come <em>opzionali</em>, se omesse, non renderanno il progetto insufficiente ma non gli permetteranno comunque di raggiungere il massimo dei voti. Nel caso si decida di realizzarle, non sarà necessario che siano perfette o complete, ma che dimostrino chiaramente il vostro impegno nell'affrontare una tematica avanzata.</p>
 <p>Nel caso di gruppi di lavoro composti da più componenti, <em>il contributo effettivo offerto da ciascun componente</em> alla realizzazione finale <strong>deve</strong> essere descritto nella documentazione (indicando, ad esempio, chi si è dedicato prevalentemente alla modellazione concettuale, chi ha realizzato il database con SQL, chi ha lavorato su ciascuna query, ecc.). In sede di esame, i responsabili potranno essere chiamati a riferire sugli aspetti loro delegati.</p>
 <h3>Valutazione del Progetto</h3>
 <p>La documentazione e il codice del progetto descritti nella sezione precedente andranno consegnati, anche per email, almeno <em>una settimana prima</em> della data prevista per l'appello d'esame. Eventuali eccezioni a questa regola potranno essere concordate col docente.</p>
 <p>In sede di esame saranno discussi eventuali problemi riscontrati nel progetto e potrà essere richiesta una dimostrazione del funzionamento di alcune query e/o dell'eventuale interfaccia realizzata (è quindi opportuno portare con sé un portatile con il progetto installato e funzionante).</p>
 <p>Nel valutare il progetto consegnato saranno prese in considerazione le seguenti caratteristiche:</p>
 <ol>
  <li>Rispetto delle specifiche e loro corretto raffinamento, ove necessario.</li>
  <li>Correttezza e conformità alle specifiche dei modelli realizzati.</li>
  <li>Correttezza tecnica dell'implementazione fisica del database (struttura, vincoli).</li>
  <li>Correttezza tecnica delle query realizzate e loro aderenza alle funzionalità richieste.</li>
  <li>Adeguatezza della documentazione.</li>
 </ol>
 <p>A questa valutazione si aggiungerà quella generale derivata dalla discussione del progetto in sede d'esame.</p>
 <h3>Ulteriori Informazioni</h3>
 <p>Questa specifica è disponibile nel repository del corso di Laboratorio di Basi di Dati, all'indirizzo https://github.com/LaboratorioBasiDiDati-Univaq/LBD_Project_Specifications. Ulteriori informazioni e chiarimenti sulle specifiche possono essere richiesti direttamente via email all'indirizzo giuseppe.dellapenna@univaq.it.</p>
 <p>Si ricorda che i progetti vanno svolti in <em>piccoli</em> gruppi (tre persone è il numero consigliato). Eccezioni a questa regola andranno concordate direttamente col docente.</p>
</div></section>
</body>
</html>
