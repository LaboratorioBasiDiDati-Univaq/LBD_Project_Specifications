<!doctype html>

<html><head>
<meta charset="UTF-8"/>
<title>Progetti di Fine Corso</title>
<style>body { font-family: Cambria; font-size: 12pt; text-align: justify;  } h1 { font-size: 200%; font-weight: bold; margin-bottom: 4.5pt; } .versione{ display: block; font-size: 50%; margin-top: 0.5rem; font-weight: normal; } h2 { font-size: 140%; border-bottom: 1px solid black; margin-bottom: 4pt; margin-top: 22pt; font-weight: normal; } p, li { margin-bottom: 4pt; } li { padding-left:1rem; } ol { padding-left:2rem; } table { width: 100%; border: 2px solid black; border-spacing: 0px; border-collapse: collapse; } td, th { border: 1px solid black; } .intestazione { display: grid; grid-template-columns: auto 10% ; grid-template-rows: 1fr 1fr; grid-template-areas: "corso numero" "anno numero"; background-color: rgb(46,116,181); font-family: Cambria; font-size: 26pt; font-weight: bold; color: white; align-items: center; padding: 5px; } .ncorso { grid-area: corso; } .aa { grid-area: anno; font-style: italic; font-size: 90% } .nprogetto { grid-area: numero; justify-self: center; } .linetocompile { border-bottom: 0.5px solid gray; width: 100%; line-height: 2rem; } .break { page-break-before: always; }</style>
</head>
<body>
<div class="intestazione">
<div class="nprogetto">1</div>
<div class="ncorso">Corso di Laboratorio di Basi di Dati</div>
<div class="aa">Progetti A.A. 2017/2018</div>
</div>
<h1>Progetto "Biblioteca" <span class="versione">Versione 1.0</span></h1>
<h2>Premessa</h2>
<p>I progetti di fine corso si ispirano sempre ad esigenze
reali. La specifica informale del problema data nei paragrafi seguenti può
essere, come in ogni caso reale, incompleta e, in alcuni punti, ambigua o
contraddittoria. Lo studente dovrà quindi raffinare e disambiguare le
specifiche mediante l'interazione con il committente. In alcuni casi allo
studente sarà richiesto di valutare diverse possibili alternative, per poi
sceglierne una in maniera motivata. Le motivazioni di tutte le scelte
interpretative, progettuali e implementative andranno sempre chiaramente
documentate nel progetto e verranno discusse in sede di esame.</p>
<p><em>Nota</em> : alcune delle funzionalità richieste dalla
specifica potrebbero non essere realizzabili con singole query, ma richiedere
l'uso di strumenti più avanzati messi a disposizione dal DBMS, come le
procedure. In ogni caso, tali procedure avrebbero una o più query come parte
principale. L'uso di queste caratteristiche avanzate aumenta notevolmente il
valore di un progetto. Tuttavia, nel caso si decida di non utilizzarle
nell'implementazione, è necessario comunque presentare lo pseudocodice
corrispondente, e realizzare <em>completamente</em> le query relative.</p>
<h2>Specifiche</h2>
<div><div>
 <p>La <em>Biblioteca</em>rappresenta un semplice gestore di catalogo bibliografico online.</p>
 <p>Il catalogo conterrà una serie di <em>pubblicazioni</em> , ciascuna delle quali caratterizzata da un <em>titolo</em> , una lista di <em>autori</em> , un <em>editore</em> , una serie di <em>metadati</em> (vedi dopo) e, opzionalmente, una <em>descrizione</em> testuale (sunto del contenuto o presentazione della pubblicazione), un <em>indice</em> (composto dai titoli dei vari capitoli/sezioni della pubblicazione, numerati e ordinati) e una serie di <em>sorgenti</em> tramite le quali poter accedere alla pubblicazione o a parti di essa. Ciascuna sorgente sarà caratterizzata da un <em>tipo</em> , una <em>URI</em> , da un <em>formato</em> e da una <em>descrizione</em>. Esempi di sorgenti valide potrebbero essere i seguenti:</p>
 <ul>
  <li>tipo="immagine", URI="http://server.net/cover.jpg", formato="image/jpeg", descrizione="copertina"</li>
  <li>tipo="download", URI="http://server.net/book.pdf", formato="application/pdf", descrizione="versione elettronica gratuita"</li>
  <li>tipo="acquisto", URI="http://www.amazon.it/xyz", formato="cartaceo, copertina rigida", descrizione="acquista online"</li>
 </ul>
 <p>Per quanto riguarda invece i <em>metadati</em> , questi saranno costituiti (almeno) dalle seguenti informazioni: codice <em>ISBN</em> , numero di <em>pagine</em> , <em>lingua</em> , <em>data</em> di pubblicazione, lista delle <em>ristampe</em> (numero e data) e <em>parole chiave</em> identificative (zero o più).</p>
 <p>Ciascuna pubblicazione potrà essere associata a un certo numero di <em>recensioni testuali</em> , le quali dovranno anche indicare <em>l'utente</em> che le ha inserite e <em>la data/ora</em> dell'inserimento. Le recensioni saranno <em>moderate</em> , quindi è necessario prevedere un <em>flag</em> che indichi se la recensione è stata approvata oppure no dai moderatori. Infine, gli utenti potranno anche assegnare il loro <em>like</em> alle pubblicazioni, che quindi dovranno essere associate anche alla lista dei <em>like</em> ricevuti, con utente e data.</p>
 <p>Sarà inoltre necessario prevedere opportune strutture per immagazzinare i dati dell'utenza. Il sistema, infatti, prevede due tipologie di utenza: <em>attiva</em> e <em>passiva</em>. Gli utenti potranno registrarsi nel sito fornendo i loro dati anagrafici, un indirizzo email (che verrà usato anche come username) e, ovviamente, la password scelta. Il livello di utenza iniziale sarà sempre quello passivo.</p>
 <p>Per tener traccia delle modifiche effettuate alla bibliografia dai vari utenti attivi, il sistema dovrà mantenere una "storia" di ciascuna scheda bibliografica. Ogni <em>entry</em> di tale storia conterrà un <em>timestamp</em>, il nome dell'utente e una descrizione della modifica. Potete scegliere voi il dettaglio di questa descrizione: di base, sono accettabili anche descrizioni del tipo "ha modificato la pubblicazione", "ha inserito la pubblicazione", "ha approvato una recensione dell'utente X", ecc.</p>
 <p>Ci sono indubbiamente molti vincoli che possono essere applicati ai contenuti di questa base di dati. Ad esempio, <em>non dovrebbe essere possibile per un utente inserire più di una recensione per la stessa pubblicazione</em>. L'individuazione dei vincoli e la loro implementazione (con vincoli sulle tabelle, trigger o quantomeno definendo il codice e le query necessari a effettuarne il controllo) costituiscono un requisito importante per lo sviluppo di un progetto realistico, e ne verrà tenuto conto durante la valutazione finale.</p>
</div></div>
<p>Ci sono indubbiamente svariati vincoli che possono essere
applicati ai contenuti di questa base di dati. L'individuazione dei vincoli e
la loro implementazione (con vincoli sulle tabelle, trigger o quantomeno
definendo il codice e le query necessari a effettuarne il controllo)
costituiscono un requisito importante per lo sviluppo di un progetto
realistico, e ne verrà tenuto conto durante la valutazione finale.</p>
<h2>Operazioni da realizzare</h2>
<p>Di seguito sono illustrate schematicamente le operazioni
previste sulla base di dati, ciascuna da realizzare tramite una query (o, se
necessario, tramite più query, <em>opzionalmente</em> racchiuse in una <em>stored
procedure</em>). Ovviamente, ogni ulteriore raffinamento o arricchimento di
queste specifiche aumenterà il valore del progetto.</p>
<div><div>
 <ol>
  <li>Modifica del livello di un utente (da attivo a passivo e viceversa).</li>
  <li>Estrazione elenco delle ultime dieci pubblicazioni inserite.</li>
  <li>Estrazione elenco delle pubblicazioni aggiornate di recente (ultimi 30 giorni).</li>
  <li>Estrazione elenco degli utenti più "collaborativi" (cioè quelli che hanno inserito più pubblicazioni).</li>
  <li>Estrazione elenco delle pubblicazioni inserite da un utente.</li>
  <li>Estrazione catalogo, cioè elenco di tutte le pubblicazioni con titolo, autori, editore e anno di pubblicazione, ordinato per titolo.</li>
  <li>Estrazione dati completi di una pubblicazione specifica dato il suo ID.</li>
  <li>Ricerca di pubblicazioni per ISBN, titolo, autore, e parole chiave.</li>
  <li>Inserimento di una recensione relativa a una pubblicazione.</li>
  <li>Approvazione o di una recensione (da parte del moderatore).</li>
  <li>Inserimento di un <em>like</em> relativo a una pubblicazione.</li>
  <li>Calcolo numero dei <em>like</em> per una pubblicazione.</li>
  <li>Estrazione elenco delle recensioni approvate per una pubblicazione.</li>
  <li>Estrazione elenco delle recensioni in attesa di approvazione.</li>
  <li>Estrazione log delle modifiche effettuare su una pubblicazione.</li>
  <li>Estrazione elenco delle pubblicazioni per le quali è disponibile un download.</li>
  <li>Estrazione della lista delle pubblicazioni in catalogo, ognuna con la data dell'ultima ristampa</li>
  <li>Data una pubblicazione, restituire tutte le pubblicazioni del catalogo aventi gli stessi autori</li>
 </ol>
</div></div>
<p>È possibile inserire procedure di gestione addizionali che
si ritengano utili.</p>
<h2>Tecnologie da utilizzare</h2>
<p>Il DBMS da utilizzare per la realizzazione del progetto è
MySQL. MariaDB è un'alternativa accettabile.</p>
<p>Opzionalmente, il database realizzato potrà essere dotato di
un'interfaccia scritta con un linguaggio di programmazione a scelta (Java o
PHP) tramite la quale invocare le query richieste (fornendone gli eventuali
parametri) e visualizzarne i risultati.</p>
<h2>Svolgimento e Documentazione del Progetto</h2>
<p>Le specifiche fornite potrebbero non risultare esaustive o
completamente definite. Ogni funzionalità aggiunta o raffinata, anche tramite
l'interazione con il committente, sarà adeguatamente valutata. Tutte le scelte
progettuali vanno comunque discusse e motivate.</p>
<p>Il progetto dovrà essere svolto secondo le seguenti fasi:</p>
<ol>
<li>Formalizzazione
ed analisi dei requisiti.</li>
<li>Progettazione
concettuale tramite il modello Entità-Relazione.</li>
<li>Formalizzazione
di tutti i vincoli non esprimibili nel modello ER.</li>
<li>Ristrutturazione
ed ottimizzazione del modello ER.</li>
<li>Traduzione
del modello ER nel corrispondente modello relazionale.</li>
<li>Implementazione
effettiva del modello relazionale e di tutti i vincoli tramite SQL.</li>
<li>Implementazione
delle query, procedure, funzioni, ecc. tramite SQL.</li>
</ol>
<p>Tutte le fasi del progetto dovranno essere corredate da
adeguata documentazione <strong>in formato elettronico</strong> che illustri quanto viene
realizzato e le scelte intraprese. In particolare, dovranno essere
necessariamente inclusi nella documentazione gli schemi ER risultanti dai passi
(2) e (4), debitamente commentati, e il modello relazionale della base di dati
ottenuto al passo (5), in cui siano messe in evidenza le chiavi delle varie
tabelle e le relazioni tra queste ultime.</p>
<p>Il database finale, risultato dei passi (6) e (7), dovrà
essere consegnato nella forma di un <em>script</em> SQL contenente la struttura
del database (istruzioni CREATE, comprese eventuali procedure, funzioni e
viste), dei dati di prova (istruzioni INSERT) e il codice delle query
necessarie a realizzare le funzionalità richieste. <strong>Il codice di ciascuna
query dovrà essere preceduto del suo numero identificativo e dal testo della
sua definizione</strong>, come riportato nella presente specifica.</p>
<p><em>Suggerimento</em>: potete usare le funzioni di
esportazione presenti in phpMyAdmin e MySQL workbench oppure direttamente il
comando mysqldump per esportare un dump del database contenente sia la
struttura che i dati. Inoltre, per praticità, nella maggior parte dei casi
potrete incorporare la anche definizione delle query nel dump del database,
definendole come viste o stored procedures con nomi significativi come
&quot;Query_1&quot;, ecc.</p>
<p>Le parti della specifica marcate come <em>opzionali</em>, se
omesse, non renderanno il progetto insufficiente ma non gli permetteranno
comunque di raggiungere il massimo dei voti. Nel caso si decida di realizzarle,
non sarà necessario che siano perfette o complete, ma che dimostrino
chiaramente il vostro impegno nell'affrontare una tematica avanzata.</p>
<p>Nel caso di gruppi di lavoro composti da più componenti, <em>il
contributo effettivo offerto da ciascun componente</em> alla realizzazione
finale <strong>deve</strong> essere descritto nella documentazione (indicando, ad
esempio, chi si è dedicato prevalentemente alla modellazione concettuale, chi
ha realizzato il database con SQL, chi ha lavorato su ciascuna query, ecc.). In
sede di esame, i responsabili potranno essere chiamati a riferire sugli aspetti
loro delegati.</p>
<h2>Valutazione del Progetto</h2>
<p>La documentazione e il codice del progetto descritti nella
sezione precedente andranno consegnati, anche per email, almeno <em>una
settimana prima</em> della data prevista per l'appello d'esame. Eventuali
eccezioni a questa regola potranno essere concordate col docente.</p>
<p>In sede di esame saranno discussi eventuali problemi
riscontrati nel progetto e potrà essere richiesta una dimostrazione del
funzionamento di alcune query e/o dell'eventuale interfaccia realizzata (è
quindi opportuno portare con sé un portatile con il progetto installato e
funzionante).</p>
<p>Nel valutare il progetto consegnato saranno prese in considerazione
le seguenti caratteristiche:</p>
<ol>
<li>Rispetto
delle specifiche e loro corretto raffinamento, ove necessario.</li>
<li>Correttezza
e conformità alle specifiche dei modelli realizzati.</li>
<li>Correttezza
tecnica dell'implementazione fisica del database (struttura, vincoli).</li>
<li>Correttezza
tecnica delle query realizzate e loro aderenza alle funzionalità richieste.</li>
<li>Adeguatezza
della documentazione.</li>
</ol>
<p>A questa valutazione si aggiungerà quella generale derivata
dalla discussione del progetto in sede d'esame.</p>
<h2>Ulteriori Informazioni</h2>
<p>Questa specifica è disponibile in formato PDF sulla pagina
web del corso di Laboratorio di Basi di Dati, all'indirizzo
http://www.di.univaq.it/gdellape. Ulteriori informazioni e chiarimenti sulle
specifiche possono essere richiesti direttamente via email all'indirizzo
giuseppe.dellapenna@univaq.it.</p>
<p>Si ricorda che i progetti vanno svolti in <em>piccoli</em>
gruppi (tre persone è il numero consigliato). Eccezioni a questa regola
andranno concordate direttamente col docente.</p>
</body></html>
